---
title: Slik jij slaappillen? Dit moet je weten.
description: Er heerst een slapeloosheidsepidemie en de zoektocht is gericht op
  de magische pil. Een quick fix, waardoor je in een klap weer heerlijk kan
  slapen. Waarom zijn we zo wanhopig op zoek naar deze magische pil?
image: /assets/images/1_azwodumyjhtl0lu6cv4qiw.jpeg
author: Pjotr Peulen
authorImage: /assets/images/pjotr.jpg
date: 2021-01-23T09:39:14.383Z
layout: layouts/blog.njk
tags: blog
---
Er heerst een slapeloosheidsepidemie en de zoektocht is gericht op de magische pil. Een *quick fix*, waardoor je in een klap weer heerlijk kan slapen. Waarom zijn we zo wanhopig op zoek naar deze magische pil?

![](/assets/images/1_azwodumyjhtl0lu6cv4qiw.jpeg)

Je snapt het al een beetje als je een paar nachten achter elkaar niet goed hebt kunnen slapen. Maar weken, maanden of zelf jaren slecht slapen maakt je echt moedeloos en bereidwillig om alles uit te proberen. Wanneer alles zwaarder aanvoelt, alles minder leuk is en alles meer energie kost. Wanneer het ‘gewone leven’ een uitdaging wordt, waar je jezelf doorheen moet slepen. “HELP?! Wat is de oplossing?”

Moedeloos van al die slapeloze nachten wordt er gezocht naar een simpele oplossing. Een quick fix, één pil die je ‘s avonds inneemt en waardoor je ‘s nachts als een blok slaapt, eindelijk. Alternatieven, zoals CBT-I (cognitive behavioral therapy for insomnia) *of* mindfulnesstrainingen vragen veel meer van je en een 100% garantie valt niet te bieden. Waarom zou je dan geen slaappil nemen?

Eigenlijk is het antwoord simpel: Slaappillen, zoals Temazepam en Benzodiazepine, blijken op de korte termijn redelijk "effectief", maar op de lange termijn ernstig verslavend, schadelijk en soms zelfs ziekmakend te zijn. Ondanks al het onderzoek is er geen pil gevonden zonder grote risico’s, zeker niet op de lange termijn. Bovendien leiden slaappillen niet tot natuurlijke slaap, maar verdoven ze enkel je brein. In onderstaande video legt Dr. Mathew Walker uit hoe dat werkt.

<iframe width="560" height="315" src="https://www.youtube.com/embed/_lSNEjA-Drk" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

In een beperkt aantal gevallen kunnen slaappillen een onderdeel vormen van een -tijdelijke- strategie, onder begeleiding en toezicht van een arts, om weer op een gezonde manier te leren slapen. Helaas -ligt in de praktijk- de verantwoordelijkheid voor het gebruik van de slaappillen eerder bij de patiënt dan bij de arts.

Gebruik jij slaappillen? Neem dan zo snel mogelijk contact op met de arts, die ze heeft voorgeschreven. Wellicht is het al tijd om af te bouwen en over te gaan op een strategie die ook op de lange termijn zoden aan de dijk zet.

\[page-preview-for-you]