---
title: Slaap — Alle ins & outs
description: Wat zou jij doen als je dertig jaar extra te leven hebt? Een
  jarenlange wereldreis maken? De Chinese taal leren? Leren vliegen met een
  wingsuit?
image: /assets/images/1_p8xsno4owmmpolketsaq_a.jpeg
author: Pjotr Peulen
authorImage: /assets/images/pjotr.jpg
date: 2021-02-26T18:32:47.596Z
layout: layouts/blog.njk
tags: blog
sections:
  - type: preview
    component: preview
    title: Ontdek binnen vijf minuten wat bioritme is
    description: Slaap is persoonlijk. Dit komt door je individuele biologische
      slaap-waakritme, bioritme in het kort. Een persoonlijk slaappatroon houdt
      rekening met je bioritme en de manier hoe jij je leven leidt. Weet jij al
      wat jouw bioritme is? Doe vandaag nog de gratis online test.
    linkLabel: Bioritme Test
    linkUrl: /slaap/bioritme-test/
    image: /assets/images/image-page-preview-bioritme-test-1-.png
---
Wat zou jij doen als je dertig jaar extra te leven hebt? Een jarenlange wereldreis maken? De Chinese taal leren? Leren vliegen met een *wingsuit*?

We (ver)slapen 1/3 van ons leven en velen voor jou hebben al gefantaseerd wat ze zouden kunnen doen als ze niet zo veel tijd in bed zouden doorbrengen.

![](/assets/images/1_p8xsno4owmmpolketsaq_a.jpeg)

Sommige *diehards* slapen maar vier tot zes uur per nacht of doen aan polyfasisch slapen, waarbij ze -in plaats van alles in een keer ’s nachts- door de dag heen een paar slaapmomentje inlassen. Ons gevecht tégen slapen wordt gevoed door de bewering van ‘succesvolle leiders’ die trots stellen dat zij kunnen functioneren met slechts een paar uur slaap. Slapen doe je maar als je dood bent, vinden zij. Echter, dood gaan we allemaal, alleen zij die te weinig slapen iets eerder.

De grote vraag is waarom -voldoende kwalitatieve- slaap zo cruciaal is! In deze eerste blogpost wordt dat uiteengezet.

Deze blogpost is de eerste van een reeks van blogposts, die een groot aantal verschillende facetten van slaap behandelen. We beginnen met het waarom. Waarom slapen we? Eeuwenlang werd verondersteld dat je hersenen uitgeschakeld werden, wanneer je sliep. Dit heeft bij velen tot het idee geleid dat ‘veel’ slaap een luxe is, een overbodige luxe zelfs. Gelukkig weten we sinds zeventig jaar dat dit niet het geval is en dat -als je in dromenland verkeert- je verschillende slaapfases passeert, die allemaal verschillende functies hebben. Steeds meer raadsels over slaap worden -beetje bij beetje- ontrafeld.

<iframe width="560" height="315" src="https://www.youtube.com/embed/rMHus-0wFSo" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

#### Waarom heb je slaap nodig?

Er is natuurlijk een goede verklaring waarom mensen 1/3 van hun leven slaap nodig hebben. Om het mysterie van slapen te kunnen ontrafelen hebben onderzoekers vele ‘slapeloze’ nachten doorgebracht. Na jaren van onderzoek, zijn we nu eindelijk in staat om een wetenschappelijke verklaring te geven en allerlei vragen rondom slapen te beantwoorden. Dr. Matthew Walker, neurowetenschapper en auteur van de bestseller ‘Why we sleep’, is in staat deze eerste vraag te beantwoorden. Zijn boek is een absolute aanrader.

Kort samengevat is het antwoord van Dr. Matthew Walker: zonder slaap kunnen onze hersenen en ons lichaam zich niet herstellen van de activiteiten gedurende de dag en raken ze -uiteindelijk- uitgeput. In je slaap worden er antistoffen aangemaakt om schadelijke virussen, bacteriën en tumorvorming te bestrijden. Schade aan spieren en organen worden gerepareerd, zodat je weer met frisse moed een nieuwe dag tegemoet kan gaan. Verder is je slaap onmisbaar voor het opslaan van herinneringen en emotionele verwerking. En of dat nog niet genoeg is, zonder slaap bouwen zich in je hersenen allerlei gifstoffen op, die langzaam je hersenen ‘opeten’. Gelukkig helpt slaap om deze gifstoffen af te voeren. Kortom, slaap is de ultieme pitstop -na een lange dag- om niet opgebrand te raken. Slaap helpt om vitale lichamelijke functies te resetten, om belangrijke organen zoals het hart, darmen en hersenen -weer- goed te laten samenwerken.

<iframe width="560" height="315" src="https://www.youtube.com/embed/Y-8b99rGpkM" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

#### Hoe slapen we?

Hoe ziet je reis door dromenland eruit? — Slaap is zo complex dat zelfs na jaren van intensief wetenschappelijk onderzoek het nog steeds moeilijk is om -heel precies- in kaart te brengen hoe we slapen. Veel weten we nog niet. De ‘hoe-vraag’ doet dus bepaald niet onder voor de ‘waarom-vraag’.

Dat is echter geen reden waarom je als gewone sterveling zou blijven afwachten, als je ook zelf kunt meten. En meten is weten. Veel bedrijven zijn in dit gat gedoken en bieden *devices* aan die je slaap meten, zogenaamde *slaaptrackers*. In de blogpost ['Slapeloze nachten door slaaptrackers'](/blog/slaaptrackers/) worden deze *slaaptrackers* -kritisch- onder de loep genomen.

Misschien krijg je langzamerhand enig idee waarom we slapen en hoe complex slaap is, maar heb je nog  geen idee waarom je soms niet is slaap kan vallen. Je kent het misschien wel: je bent erg moe, maar op  miraculeuze wijze val je maar niet in slaap. Hoe komt dat? In de blogpost ['Waarom val ik maar niet in slaap?'](/blog/waarom-val-ik-maar-niet-in-slaap/) wordt jouw frustratie besproken.

#### Wat kan jij doen om beter te slapen?

In de zoektocht naar een goede nachtrust zijn sommigen onder ons zo wanhopig dat slaappillen de enige uitkomst lijken te bieden. Hoe verleidelijk het ook is, slaappillen doen -zeker op de lange duur- meestal meer kwaad dan goed. In de blogpost ['Slik jij slaappillen? Dit is wat je moeten weten'.](/blog/slaappillen/) worden de voors en tegens besproken.

Naast de bekende, zoals cafeïne en alcohol, kan sinds kort ook blauw licht aan het lijstje slaapsaboteurs worden toegevoegd. Blauw licht zou namelijk je inslapen verstoren, in de blogpost '[Is blauw licht schadelijk?'](/blog/blauw-licht-schadelijk/) wordt blauw licht nader onder de loep genomen.

Benieuwd naar hoe jij je slaap kan verbeteren? Meld je dan aan voor vitaliteitscoaching en volg alvast de volgende vijf slaaptips op in de blogposts '[5 Slaaptips! Maar helaas geen *quick fix*](https://phantus.com/blog/slaaptips/)'. Houd deze website in de gaten als je ook wil lezen over de effecten van andere ‘slaapmiddelen’, zoals melatonine, CBD en meditatie.