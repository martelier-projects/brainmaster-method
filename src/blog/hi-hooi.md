---
title: Waarom val ik maar niet in slaap?
description: "Na een lange dag werken leg je eindelijk je hoofd op je kussen en
  dan gebeurt het. Of eigenlijk: dan gebeurt het niet. Het lukt maar niet om in
  slaap te vallen."
image: /assets/images/car-1.jpg
author: sdfsdfsf
date: 2021-01-23T11:32:30.322Z
layout: layouts/blog.njk
tags: blog
---
Na een lange dag werken leg je eindelijk je hoofd op je kussen en dan gebeurt het. Of eigenlijk: dan gebeurt het niet. Het lukt maar niet om in slaap te vallen. Je bent wel moe, maar het gebeurt niet. Op het moment dat je hoofd je kussen raakt, wordt er een startschot afgevuurd! Alsof er een race van gedachten gestart is. In sneltreinvaart schiet de één na de andere gedachte aan je voorbij. “Oh shit. Had ik niet beter iets anders kunnen zeggen tijdens die vergadering?”, “Dat belangrijke mailtje, heb ik dat wel verstuurd?”, “Heeft mijn directeur gezien dat ik ‘s middags wat minder uit de verf kwam?”. “Waarom overkomt me dit steeds?”, “Waarom lukt het me wéér niet om in slaap te vallen?” Morgen is een drukke dag, dus je hebt je nachtrust hard nodig. Maar waarom lukt het je dan niet om in slaap te vallen?

![](/assets/images/1_nfyx05p4n1_qtiw3d71c2g.jpeg)

Als je dit herkent, dan ben je niet de enige. Een stormvloed van gedachten, zorgen en ideeën komt vaak ‘s avonds pas aan de oppervlakte. Die stroom van gedachten voedt weer de angst om niet in slaap te kunnen vallen en die angst houdt je vervolgens nog langer wakker.

Hoe kan je deze vicieuze cirkel doorbreken? Door na te denken! Het klinkt misschien tegenstrijdig, maar dat is het niet. Juist door goed na te denken, maar wél op de juiste momenten, én op de juiste wijze! Niet dus door met zware medicatie je gedachten ‘uit te zetten’, door letterlijk je hersenen te verdoven. **\[slaappillen blogpost verwijzing]** In deze situatie geldt: Voorkomen is beter dan genezen!

We proppen onze dag vol met van alles en nog wat, en consumeren informatie alsof het zoete koek is. Al die gebeurtenissen en informatie sla je als het ware op in een tijdelijke opslagruimte. Deze gebeurtenissen en informatie worden dan vervolgens verwerkt door je hersenen. Nieuwe informatie moet verbonden worden aan informatie die al opgeslagen is, zodat je het later kunt terughalen en gebruiken. Van nature heb jij (je hersenen) de neiging om te reflecteren op gebeurtenissen. Om te onderzoeken of je adequaat hebt gehandeld of niet én wat je in de toekomst zou kunnen verbeteren. Voor deze mentale processen heb jij (jouw hersenen) echter mentale ruimte nodig. Door constant in de weer te zijn gun je jezelf niet die ruimte om gebeurtenissen en informatie te verwerken.

Het gevolg is dat je hersenen de late avond gaan benutten. Eindelijk de rust en de ruimte om te overdenken wat er allemaal is gebeurd, zo gauw je hoofd het kussen raakt. Wanneer de externe wereld even niets van jou vraagt, dan grijpen de hersenen hun kans.

De oplossing lift voor de hand, al wil dat niet zeggen dat de uitvoering even gemakkelijk te verwezenlijken is. Waar het op neer komt is dat je gedurende de dag jezelf, je hersenen, de ruimte biedt om alles wat je meemaakt en meekrijgt te verwerken. Daarvoor moet je momenten creëren (pauzes bijv.), waarin je je gedachten de vrije loop kunt laten gaan. Door te genieten van een mooie omgeving, een park, een meer, rivier of kanaal, van fraaie architectuur. Een wandeling in je eentje, zonder te telefoneren, zonder een podcast, zonder muziek, waardoor je jezelf (en je hersenen) in de gelegenheid stelt om te doen wat ze het liefst doen, namelijk denken!