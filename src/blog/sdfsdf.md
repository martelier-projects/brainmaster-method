---
title: 5 Slaaptips! Maar helaas geen quick fix
description: " Dat zou fijn zijn, dé oplossing die in één klap alle
  slaapproblemen de wereld uit helpt. Deze vijf tips zijn bedoeld op je slaap te
  verbeteren."
image: /assets/images/1_i7o31amvtncdida1bbznvw.jpeg
author: Pjotr Peulen
date: 2020-12-30T14:25:10.358Z
layout: layouts/blog.njk
tags: blog
---
Dat zou fijn zijn, dé oplossing die in één klap alle slaapproblemen de wereld uit helpt. Helaas is deze *quick fix* nog niet gevonden en of dat ooit zal gebeuren, is nog maar de vraag. Gelukkig zijn er wel een aantal slaaptips, waar iedereen wat aan heeft. Deze vijf tips zijn bedoeld op je slaap te verbeteren.

![](/assets/images/1_i7o31amvtncdida1bbznvw.jpeg)

Slaap is voor iedereen fundamenteel om gezond te blijven functioneren. Echter, wat vanzelfsprekend lijkt is in de praktijk lang niet altijd vanzelfsprekend. Deze tips laten zien dat slaap een complex mechanisme is, maar dat verbetering mogelijk is.

Mensen zijn -zeker als ze jong zijn- weerbaar en veerkrachtig en kunnen dus best een periode met minder slaap. Tot het moment daar is, wanneer we steeds meer van onszelf verlangen, meer verantwoordelijkheid krijgen, minder rust weten te nemen, de stress oploopt. Wanneer de rek eruit is en de laatste druppel de emmer heeft bereikt, hebben we onze nachtrust extra hard nodig om door te gaan. Het doel is de neerwaartse spiraal om te buigen en weer te vertrouwen op je eigen slaapvermogen. **\[zie blogpost: waarom val ik maar niet in slaap?]** Gelukkig kan je vandaag al beginnen met deze vijf slaaptips om ervoor te zorgen dat je goed slaapt en je weer veerkrachtig, weerbaar en vitaal zal voelen.

# \#1 Zonlicht is het begin van al het leven!

In iedere religie speelt de zon een belangrijke rol, de zon wordt aanbeden en geëerd. En terecht! Pas relatief recent kunnen wij voor god in huis spelen door met een druk op de knop het licht te ontsteken, ook ‘s nachts. Het licht van de meeste lampen missen echter de rijke lichtgolven en lichtintensiteit van de zon. De lichtgolven en lichtintensiteit van de zon zorgen voor het resetten van onze biologische klok, het mechanisme dat ons vertelt wanneer het dag en nacht is. Door zo gauw het dag wordt (liefst natuurlijk met een zonnetje én zonder zonnebril) naar buiten te gaan, het daglicht tot je te nemen, wordt je biologische klok bijgesteld en wordt je pas echt wakker. \[blog post blauw licht]

# \#2 ‘s Avonds: laat je maag tot rust komen!

Veel mensen genieten na het avondeten van een chocolaatje, een chipje, een kaasje of een drankje. Heerlijk voor je gemoedstoestand, maar minder goed voor je slaap. Gun je maag en je darmen de tijd om je avondmaal te verwerken en tot rust te komen. Een snack, en zeker suikerrijke snacks, activeren je lichaam, je metabolisme, terwijl het voor je nachtrust juist belangrijk is dat je lichaam tot rust komt.

# \#3 Ontbijt als een koning!

Ontbijt daarentegen als een koning. ‘s Ochtends geldt dat je lichaam juist weer in de actiestand moet worden gezet! Helaas wordt het ontbijt steeds vaker overgeslagen, zeker met de opkomst van *intermittent fasting,* door een periode van de dag niet te eten, verbrand je lichaam opgeslagen vet en heeft het tijd om te herstellen. Omdat ‘s ochtends je honger vaak niet zo groot is, is het dan vaak makkelijker om het ontbijt over te slaan. Ongelukkigerwijs wordt daardoor het grote belang van ontbijt voor je biologische klok vergeten, namelijk dat ontbijten je de energieboost geeft om met zin aan je dag te beginnen.

# \#4 Stop met snooze en sta meteen op!

Je kent het vast wel, nog even wegdoezelen, nadat de wekker is gegaan. Nog even letterlijk je ogen sluiten voor wat je allemaal moet doen die dag. Snoozen is heerlijk op het moment zelf, maar heel schadelijk voor je biologische klok, je energieniveau en de kwaliteit van je slaap. Door weer in te slapen nadat je wakker bent geweest, worden de biologische processen die je wakker maken geremd. De slaap die je extra krijgt is helaas ook van een hele slechte kwaliteit en niet te vergelijken met de slaap die je had gehad zonder wakker te zijn geworden. Dus, ook al is het zwaar, sta meteen op als je wekker gaat en sluit je ogen niet voor de dag die voor je staat.

# \#5 Ontspan door te ademen

Als we na het snoozen dan eindelijk aan de dag beginnen zijn we gewend om in een ruk door te gaan. Snel ontbijten, snel naar werk, snel van afspraak naar afspraak, snel lunchen, enzovoort. We racen door de dag heen en leven op adrenaline- en dopamineboosts veroorzaakt door stress, euforie, paniek, extase, zorgen of opwinding. Op de korte termijn heel effectief, maar het zorgt er wel voor dat we aan het eind van de dag instorten. Met lege ogen staren we nog even naar de tv en uitgeput kruipen we het bed in. En dan, dan vallen we niet in slaap, want we hebben allerlei leuke en minder leuke gedachten. Door gedurende de dag zo nu en dan even -al is het maar kort- tot rust te komen, voorkomen we de crash en kunnen we ontspannen in slaap vallen. De simpelste en effectieve pauze die maar 3 minuten hoeft te duren: adem vier seconden in via je neus en vier seconden uit via de neus.

Slaap lekker vannacht!